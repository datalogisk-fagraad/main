Velkommen til
=============

Datalogisk Fagråds primære rolle er at fungere som bindeled mellem alle andre
foreninger på DIKU.

Datalogisk Fagråd er med i udvalg til at forbedre undervisningen, arbejdsmiljøet
og studieordningen, eller kvote 2-optag.  Som medlem i Datalogisk Fagråd kan du
også være med til at arrangere begivenheder og foredrag til studerende på DIKU.

For at komme i kontakt med og/eller være en del af Datalogisk Fagråd, kan du
skrive til `fagraad ved dikumail punktum dk` -- alle datalogistuderende kan
deltage!

======

I tvivl om forkortelser eller akadamiske udtryk?  Se vores [ordbog](ordbog.md).

======

# Råd og udvalg

Her er en lille oversigt over de råd og udvalg som personer fra fagrådet sidder
med i.

* **Undervisningsudvalget** -- *Niels og Rasmus fra Nat-IT* -- mødes
cirka en gang eller to hver anden måned og gennemgår kursusevaluering og andet
undervisningrelevant.  Udvalget består af tre studerende og en bunke VIP'er.
Offentlig medlemsliste:
http://www.diku.dk/ominstituttet/udvalg/undervisningsudvalget/

* **Institutrådet** -- *Caro og René* -- mødes ca. 4 gange om året, og er et
*rådgivende* organ, mest i forhold til strategiske beslutninger, fysiske rammer og
studiemiljø.
[Læs mere her](https://intranet.ku.dk/diku/about_diku/committees/Pages/DepartmentCouncil.aspx)
og mere pæcist
[her](https://intranet.ku.dk/diku/about_diku/committees/Documents/Rules%20of%20procedure%20for%20the%20Department%20Council%20at%20DIKU-%2022%20April%202013.pdf).
Optimalt set skal vi være repræsenteret med en bachelor og en kandidat
studerende.


* **Studienævnet for Matematik og Datalogi (SNMD)** -- *Caro* -- behandler
personsager for studerende, men bruger også en del tid på uddannelsesstrategi og
-udvikling.  På nogle af de områder er vi også tildelt afgørelseskompetencer
uden om rektor/dekanen.  Studienævnet mødes cirka hver anden uge.  Studienævnets
opgaver kommer primært fra
[Universitetslovens § 18](https://www.retsinformation.dk/Forms/R0710.aspx?id=164209#P18)
og [kapitel 10 i KUs vedtægt](http://bestyrelse.ku.dk/vedtaegt/).

Derudover kan vi til KU-valg vælges til
[Akademisk Råd](http://www.science.ku.dk/fakultetet/organisation/raad-udvalg-og-naevn/akademisk-raad/)
og
[Ph.D.-udvalget](http://www.science.ku.dk/english/research/phd/contacts/studyboard/)
på vores fakultet SCIENCE, samt til
[Københavns Universitets bestyrelse](http://bestyrelse.ku.dk/), men det tager
nogle studerende fra de andre studieretninger sig af i øjeblikket.
